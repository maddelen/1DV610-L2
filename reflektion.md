# Reflektion

Jag förstår att planera, namnge och följa en tydlig struktur är a och o om man vill att någon annan (sig själv också för den delen) ska förstå koden man har skrivit. Att det är en berättelse man vill förmedla. Något som jag själv har varit dålig på. Jag planerar inte lika mycket som jag skulle behöva och programerar mycket på känn. Jag kan verkligen gynnas av att planera, strukturera och välja bra namn. Författaren tar upp att namnengivningen ska vara tydlig och förmedla syftet (Avoid Disinformation, Use Intention-Revealing Names, Use Descriptive Names), att hällre ha ett längre beskrivande namn än ett kort och mer "fritt för tolkning" namn. I början upplevde jag att namngivningen skulle vara smart och kort vilket gjorde att jag gav mycket mer tid kring namngivningen än själva programerandet. Även när jag tagit pause och tittade tillbaka på koden kunde jag tycka att mina namn var svårttolkade, just på grund av detta. <br> Författaren tar också upp att man ska ge tid till att gå igenom sina funktioner, är det något som kan tas bort?, döpas om?, separeras till en egen funktion? Detta behöver jag göra, ge min kod den tiden att få granskas. Det kommer ta lite längre tid just nu, men i längden sparar det tid.

Det är vissa regler som boken tar upp som vi fått ta del av under tidigare kurser i utbildningen, så som "Don’t Repeat Yourself" och "Have No Side Effects" så det var kul att få lite mer insikt i <i>varför</i> man ska tänka på dessa regler istället för "det bara är så". Att författaren uttrycker sig att dubblering av kod är roten till allt ont, verkar lite hårt. Precis som att "Don't be cute", "Small!" och "Do one thing" tycker jag beror på sammanhanget. Självklart kan man sträva efter detta men att det ändå finns undantag. Enligt mig.

Jag tycker boken i dessa två kapitel gav ett nytt perspektiv på hur jag ska tänka kring programmering. Första året av denna utbildning, när allting var nytt och man ska lära sig mycket på kort tid, så glöms detta bort, det finns inte i ens tankar. Att denna kursen är just år två, ger så mycket mer än att man skulle ha gått igenom detta medans man lär sig vad en funktion är, vad en variabel är osv. 